# Web Typography, 2020/2021

Als je doof bent, of als je om een andere reden geen geluid kunt horen, dan mis je veel informatie als je een film kijkt. Knisperende voetstappen, langzaam aanzwellende muziek, nerveus getik op een deur, je hoort het natuurlijk allemaal niet. Nu bestaat er zoiets als *closed caption*, wat een type ondertiteling is waarbij ook dingen als omgevingsgeluiden en de muziek beschreven worden. Hierdoor krijgt een kijker die informatie wel binnen.

Alleen wordt die auditieve informatie nogal neutraal beschreven. Het geluid van huilend persoon zou bijvoorbeeld beschreven kunnen worden als *snikgeluid op de achtergrond*. En iemand die lacht zou geschreven kunnen worden als *iemand lacht.* Heel neutraal, bijna zakelijk, en bovendien allebei in precies hetzelfde neutrale lettertype. Terwijl het toch echt over twee heel verschillende emoties gaat.

Dat kan visueel sterker.

En dat gaan jullie doen.

## Ontwerpkeuzes

-Typografie
Voor de typografie heb ik gekozen om het lettertype Brenner te gebruiken. Voor de 'computer' stem (voice1) heb ik gekozen voor monospace, dit is een lettertype wat is ontworpen voor de typemachine. Alle characters zijn even breed, en ik krijg altijd een enorm mechanisch gevoel bij het lettertype. Het is gemaakt voor machines en wordt gebruikt door machines. Monospace is niet een lettertype wat mensen gebruiken om mee te schrijven. Omdat ik de stem ook heel mechanisch vind is dit het lettertype wat ik heb gekozen. Voor de stem van Constant K (voice2) heb ik Brenner Slab bold gebruikt, ik vind dit een mooi lettertype en er zit meer karakter in het lettertype dan monospace. Hoewel Constant K ook in een redelijk monotone stem praat heeft hij toch meer gevoel in zijn stem dan voice1.

-Sounds
De video begint met een harde basslijn. Daarom heb ik ervoor gekozen om bij deze zware toon het filmpje te laten trillen. Wanneer je lage bass geluiden op een speaker afspeelt komt hier veel trilling, vandaar dit effect. De eerste alarmtoon op 0:09 is ook een diepe, harde toon. Ik heb bij alle alarmgeluiden gekozen om de achtergrond rood te maken. Rood is een kleur die bijna iedereen associeert met iets urgents of alarm. Het tweede alarm op 0:12 vond ik meer als een sirene klinken, vandaar ook het effect wat een sirene hoort voor te stellen. De derde alarmtoon op 0:17 is een hoge pieptoon, daarom heb ik ervoor gekozen het filmpje omhoog te laten schieten om de hoge toon te verbeelden. Ook heb ik een radial gradient gebruikt omdat het geluid niet zo zwaar te laten aanvoelen. De manier waarop de man "Fuck off, Skin-Job!" zegt op 0:23 vond ik aanvoelen als een soort jab, alsof je in een zij wordt geslagen/getikt. Vandaar dat ik het frame een klein beetje naar rechts heb laten verplaatsen. Vervolgens is er weer op 0:25 en 0:32 een hoge pieptoon waar ik hetzelfde effect als op 0:17 heb gebruikt. Vanaf 0:33 is het ineens een hele andere scene, de hoge pieptoon die blijft en de vragen die op een ongemakkelijke manier worden gestelt. Ik heb geprobeerd hier een gevoel van ongemak te creÄ“ren door de scene heel langzaam te laten krimpen en ook de zijkanten kleiner te maken. Het idee hierachter is dat ik het gevoel wou verbeelden van hoe het voelt als de muren om je heen kleiner worden. Een gevoel wat mensen met een paniekaanval bijvoorbeeld kunnen ervaren. Het gevoel dat de wereld steeds kleiner wordt en je controle verliest. Wanneer de vragen en de piep op 1:15 eindelijk stoppen schiet het beeld weer terug naar normaal. Het is een verlossing om weer terug te zijn.

## Conclusie

Ik vond dit een leuke opdracht om aan te werken, maar ik had graag nog meer willen doen. Ik merkte in de tweede week vooral dat ik moeite had om met de opdracht bezig te zijn, vanwege het feit dat we geen lessen meer hadden. Ik vond het lastig om ook nieuwe dingen te bedenken en creatief te zijn met de effecten die ik gebruikte. Ik had veel moeite met geluiden omzetten in visuele elementen. Ik heb hier wel enorm veel van geleerd en ben uiteindelijk wel tevreden met mijn eindresultaat!
